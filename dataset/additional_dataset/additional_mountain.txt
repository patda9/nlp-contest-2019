แม้จะต้องใช้เวลาเดินทางขึ้นลงเขาหลายชั่วโมงกว่าจะถึง แต่ดอยอ่างขางก็ยังคงเป็นที่เที่ยวยอดนิยม
บนดอยอ่างขางเป็นที่ตั้งของสถานีเกษตรหลวงอ่างขาง โครงการในพระราชดำริของพระบาทสมเด็จพระเจ้าอยู่หัว
ซึ่งจัดตั้งขึ้นเพื่อแก้ไขปัญหาการปลูกฝิ่นรวมถึงการพัฒนาคุณภาพชีวิตความเป็นอยู่ของชาวเขาให้ดีขึ้น
สามารถเข้าไปเยี่ยมชมภายในสถานีซึ่งมีแปลงสาธิต แปลงวิจัยพืชผัก ผลไม้เมืองหนาว อีกทั้งสวนดอกไม้ที่งดงาม
โดยเฉพาะต้นนางพญาเสือโคร่งซึ่งจะพากันเบ่งบานท้าลมหนาว และไร่สตรอว์เบอร์รี่กว้างที่สามารถเก็บผลสดๆ ได้จากต้น
ขึ้นไปดูดาวที่ดอยเสมอดาว ในเขตอุทยานแห่งชาติศรีน่าน จังหวัดน่าน ดอยเสมอดาวมีลักษณะเป็นลานกว้างสามารถกางเต็นท์พักแรมได้
เป็นจุดชมพระอาทิตย์ขึ้นและพระอาทิตย์ตกที่สวยมากแห่งหนึ่งและแน่นอนว่าในตอนเช้ามีทะเลหมอกให้ได้ชมกันด้วย
ส่วนในตอนกลางคืนนั้นสามารถชมทะเลดาวที่ระยิบระยับทั่วฟ้า พร้อมสัมผัสอากาศหนาวเย็น
นอกจากนี้ห้ามพลาดการเดินขึ้นผาหัวสิงห์ ลักษณะคล้ายหัวสิงโต
บนจุดสูงสุดนั้นยังสามารถมองวิวทิวทัศน์โดยรอบได้ถึง 360 องศาเลยทีเดียว
ภูชี้ฟ้า คือจุดชมวิวพระอาทิตย์ขึ้นที่สวยที่สุดแห่งหนึ่งของประเทศไทย
ด้วยยอดเขาที่มีลักษณะเป็นยอดแหลมชี้ขึ้นไปบนฟ้า สูงจากระดับน้ำทะเลประมาณ 1,628 เมตร มีหน้าผาเป็นแนวยาวยื่นไปทางฝั่งประเทศลาวและบนภูเป็นทุ่งหญ้ากว้าง
สามารถขึ้นไปยังจุดชมวิวได้ในตอนเช้ามืด เพื่อชมพระอาทิตย์ขึ้นและชมทิวทัศน์ของทะเลหมอกในหุบเขา
รวมถึงดอกไม้สวยงามทั้งดอกนางพญาเสือโคร่ง ซึ่งะบานในช่วงเดือนมกราคม-กุมภาพันธ์ และดอกเสี้ยวซึ่งจะบานเต็มเชิงเขาในเดือนกุมภาพันธ์
ดอยอินทนนท์ จังหวัดเชียงใหม่ เป็นยอดดอยที่สูงที่สุดในประเทศไทย ด้วยความสูง 2,565 เมตรจากระดับน้ำทะเล
นอกจากการไปถ่ายรูปบนจุดสูงสุดแล้ว บนดอยอินทนน์ยังเต็มไปด้วยสถานที่ท่องเที่ยวน่าสนใจมากมาย
ทั้งเส้นทางศึกษาธรรมชาติอ่างกาหลวง เส้นทางศึกษาธรรมชาติกิ่วแม่ปาน พระมหาธาตุนภเมทนีดล พระมหาธาตุนภพลภูมิสิริ น้ำตกขนาดใหญ่หลายแห่งที่มีน้ำไหลตลอดทั้งปี สถานีวิจัยโครงการหลวงอินทนนท์ เป็นต้น
ภูทับเบิก คือหนึ่งในสถานที่ท่องเที่ยวยอดนิยมของจังหวัดเพชรบูรณ์
ด้วยความสวยงามของธรรมชาติ ภูเขาที่มีความอุดมสมบูรณ์และมีอากาศบริสุทธิ์ ภูทับเบิกเป็นที่ตั้งของหมู่บ้านชาวไทยภูเขาเผ่าม้ง ที่ปลูกกะหล่ำปลีเป็นแปลงกว้าง เรียกว่าเป็นแปลงปลูกกะหล่ำปลีที่ใหญ่ที่สุดในโลกเลยทีเดียว
ในช่วงฤดูหนาวภูทับเบิกจะมีอากาศหนาวเย็น มีทะเลหมอกให้ชมตอนเช้า และมีดอกซากุระหรือนางพญาเสือโคร่งบานสะพรั่งทั่วหุบเขา
เหมาะสำหรับมาพักผ่อนกางเต็นท์นอนดูดาวท่ามกลางธรรมชาติอย่างใกล้ชิด
สักครั้งหนึ่งในชีวิตต้องพิชิตภูกระดึง โดยเฉพาะในช่วงฤดูหนาว
นักท่องเที่ยวมากมายต่างเดินทางหมายสัมผัสลมหนาวที่บางครั้งลดต่ำลงถึง 0 องศาเซลเซียส และบรรยากาศของดอยสูงที่มีป่าไม้อุดมสมบูรณ์ เต็มไปด้วยพันธุ์ไม้นานาชนิด
สัตว์ป่า ทุ่งหญ้า ลำธาร และน้ำตก เส้นทางขึ้นภูระยะทางประมาณ 5.5 กม. ใช้เวลาประมาณ 3-5 ชั่วโมง
ผ่านเส้นทางธรรมชาติที่จะมีจุดพักเป็นช่วงๆ จนถึงจุดกางเต็นท์ ขึ้นภูกระดึงแล้วห้ามพลาดการชมพระอาทิตย์ขึ้นที่ผานกแอ่
ชมน้ำตกถ้ำใหญ่ที่ประดับไปด้วยใบเมเปิ้ลสีแดงผลัดใบร่วงลงมา และชมวิวที่ผาต่างๆ เช่น ผานอน้อย ผาเหยียบเมฆ และผาหล่มสัก
ภูลมโล ตั้งอยู่ในเขตอุทยานแห่งชาติภูหินร่องกล้า
ในช่วงฤดูหนาวภูเขาแห่งนี้จะถูกแต่งแต้มไปด้วยสีชมพูของดอกนางพญาเสือโคร่งกินพื้นที่กว่า 1,000 ไร่ ซึ่งพร้อมใจกันเบ่งบานรับลมหนาวในช่วงเดือนมกราคมของทุกปี นอกจากความงดงามของดอกไม้แล้ว
ภูลมโลยังมีทัศนียภาพของขุนเขาสลับซับซ้อน หากขึ้นไปยังจุดชมวิวบนยอดสูงสุด สามารถมองเห็นหมู่บ้านหมันขาวและไร่กะหล่ำปลีเบื้องล่าง
นอกจากนี้ยังเป็นจุดชมพระอาทิตย์ขึ้นและทะเลหมอกที่งดงามที่สุดแห่งหนึ่ง
เขาพะเนินทุ่ง คือจุดชมทะเลหมอกที่สวยที่สุดแห่งหนึ่ง ตั้งอยู่ในอุทยานแห่งชาติแก่งกระจาน จังหวัดเพชรบุรี
ภูเขาสูงที่เต็มไปด้วยความอุมสมบูรณ์ผืนป่า มีดอกไม้และสัตว์ป่ามากมาย การเดินทางจะต้องใช้รถกระบะโฟร์วีลเท่านั้น
ด้านบนเขาเป็นทุ่งหญ้ากว้าง มีจุดที่สามารถกางเต็นท์ได้ แน่นอนว่าไฮไลท์ของที่นี่คือทะเลหมอกซึ่งจะมีให้ชมหลายจุด สวยงามและคุ้มค่ากับการเดินทางแน่นอน
พบกับผืนป่าที่อุดมสมบูรณ์ในจังหวัดพะเยา ที่วนอุทยานภูลังกา บนพื้นที่ประมาณ 7,800 ไร่ ซึ่งเต็มไปด้วยพืชพรรณจำนวนมาก ทั้งดอกไม้ป่าหายากและสัตว์ป่า
อีกหนึ่งจุดหมายของผู้ที่ชื่นชอบการเดินป่าขึ้นเขา นอกจากการพิชิตยอดดอยต่างๆ แล้ว บนภูลังกายังมีเส้นทางศึกษาธรรมชาติ เส้นทางเดินป่าศึกษาระบบนิเวศดั้งเดิมของป่าดิบเขา
อีกทั้งยังมีทะเลหมอกและทุ่งดอกโคลเคลงซึ่งจะบานราวเดือนกรกฎาคม-ธันวาคมของทุกปี
เขาช้างเผือก จังหวัดกาญจนบุรี คือเส้นทางการผจญภัยที่นักผจญภัยไม่ควรพลาด เพราะการขึ้นเขานั้นจะต้องผ่านเส้นทางคดเคี้ยวและต้องเดินเท้าขึ้นสู่ยอดเขาอีกระยะทางประมาณ 8-9 กม
ในเส้นทางที่ลาดชัน และต้องปีนป่ายพอสมควร จุดวัดใจคือบริเวณสันคมมีดหรือจุดสันเขาที่มีลักษณะแคบขึ้นไป เป็นจุดที่หวาดเสียวที่สุด จนถึงยอดสูงสุดจะสามารถมองวิวได้ 360 องศา ชมความงดงามของธรรมชาติ ทิวทัศน์ของภูเขาสลับซับซ้อนสุดลูกหูลูกตา
อุทยานแห่งชาติดอยสุเทพ-ปุย จังหวัดเชียงใหม่ นอกจากจะเป็นที่ตั้งของวัดพระบรมธาตุดอยสุเทพและพระตำหนักภูพิงค์ราชนิเวศน์แล้ว ดอยเมืองหนาวแห่งนี้ยังมีป่าสมบูรณ์ประเภทต่างๆ ทั้งป่าดิบชื้น ป่าดิบเขา ป่าเต็งรัง ป่าเบญจพรรณ และพันธุ์ไม้หายากต่างๆ และเป็นจุดชมดอกพญาเสือโคร่ง-ซากุระเมืองไทยยอดนิยมแห่งหนึ่งในช่วงฤดูหนาวบริเวณเส้นทางขุนช่างเคี่ยน
นอกจากนี้บริเวณดอยปุยก็เป็นจุดชมนก มีน้ำตกสวยงามมากมาย มีสถานีวิจัยเกษตร แหล่งโบราณสถานสันกู่ หมู่บ้านชาวเขา
มีที่พักแรมและสามารถกางเต็นท์พักแรมได้บริเวณตอนบนของอุทยาน สถานที่ตั้ง ถนนห้วยแก้ว ตำบลสุเทพ อำเภอเมือง จังหวัด
อุทยานแห่งชาติดอยอินทนนท์ เจ้าของสถิติภูเขาที่สูงที่สุดในประเทศไทย (2,599 เมตร) มีอากาศหนาวเย็นตลอดปี
เป็นส่วนหนึ่งของเทือกเขาถนนธงชัยที่ทอดตัวต่อยาวมาจากเทือกเขาหิมาลัย มีเส้นทางศึกษาธรรมชาติหลายสาย โดยเฉพาะที่กิ่วแม่ปาน
เส้นทางชมกุหลาบพันปีหายากที่ขึ้นชื่อว่าทั้งกุหลาบและเส้นทางชมวิวเส้นนี้มีความสวยงามหาใดเปรียบมิได้
นอกจากนี้ยังมีน้ำตกสวยงามขนาดใหญ่หลายแห่ง ถ้ำบริจินดา โครงการหลวงดอยอินทนนท์ พระมหาธาตุนภเมทนีดล และพระมหาธาตุนภพลภูมิสิริ
เป็นแหล่งพบพันธุ์ไม้หายากและไม้ยืนต้นสำคัญๆ โดยเฉพาะ ดอกชมพูภูคา และ เต่าร้างยักษ์ 
ปาล์มพันธุ์ใหม่ที่เพิ่งค้นพบและเชื่อว่าเป็นพันธุ์ไม้หายากและใกล้สูญพันธุ์ซึ่งมีเพียงแห่งเดียวที่นี่ในเมืองไทยในบริเวณดอยภูคาใกล้กับเขตป่าเขาของหลวงพระบางที่เข้าถึงได้ยาก ธรรมชาติจึงยังสมบูรณ์อยู่ 
เป็นบ้านของสัตว์ป่ามากมายที่ยังอาศัยอยู่อย่างชุกชุม และเป็นแหล่งค้นพบนกหายากอีก 2 พันธุ์
อุทยานแห่งชาติภูสอยดาว จังหวัดอุตรดิตถ์และจังหวัดพิษณุโลก ภูเขาสูงที่มีอากาศเย็นตลอดปี
เป็นเทือกเขาสลับซับซ้อนกั้นระหว่างประเทศไทยและประเทศลาวและมีพื้นที่ป่าสมบูรณ์
มีพันธุ์ไม้ ดอกไม้ป่างดงามต่างๆ เช่น ดอกหงอนนาคสีม่วงอ่อนที่จะบานในช่วงเดือนสิงหาคม และยังเป็นจุดชมต้นเมเปิลแดงที่ลานสนสามใบในช่วงฤดูหนาว
มีน้ำตกขนาดกลาง 5 ชั้นชื่อดัง คือ น้ำตกภูสอยดาว ทางขึ้นเขาบางส่วนค่อนข้างลำบาก
ภูสอยดาวจะปิดในช่วงหน้าฝน และทางอุทยานฯ จะปิดให้ค้างพักแรมในช่วงเดือนมกราคม-มิถุนายน
เป็นเขาสูงที่มีที่ราบด้านบน มีจุดน่าสนใจ คือ ผาชะโงกที่ยื่นออกไปเหมือนหัวเรืออันเป็นที่มาของชื่อภูเรือ เนื่องจากเป็นยอดเขาสูงจึงมีอากาศหนาวเย็นตลอดปี
โดยเฉพาะในช่วงฤดูหนาวจะหนาวจัดมาก ถือว่าเป็นเขตอุทยานแห่งชาติที่หนาวเย็นที่สุดของประเทศไทย มีศูนย์การท่องเที่ยวเชิงเกษตร มีจุดท่องเที่ยวน่าสนใจมากมาย เช่น จุดชมพระอาทิตย์ขึ้น จุดชมทิวทัศน์เดโช ผาโหล่นน้อย ผาซำทอง ทะเลภูเขา ภูผาสาด ถ้ำหินแตก น้ำตกห้วยไผ่ซึ่งไหลลงมาจากยอดหน้าผาของภูเรือ สวนหินเต่า และหินรูปร่างแปลกๆ มากมาย
บนยอดของภูเรือสามารถมองเห็นพรมแดนธรรมชาติแม่น้ำโขงระหว่างประเทศไทยและประเทศลาว
ขึ้นชื่อเรื่องทุ่งดอกไม้บนลานหิน นอกจากนี้ยังมีจุดท่องเที่ยวน่าสนใจอื่นๆ อีก เช่น ภาพเขียนสีก่อนประวัติศาสตร์ผาแต้มอายุกว่าสี่พันปีบริเวณหน้าผาซึ่งเป็นจุดชมพระอาทิตย์ขึ้นแสงแรกของเมืองไทยอีกด้วยประติมากรรมธรรมชาติเสาเฉลียงเกิดจากการรวมตัวกันของกรวด หิน ทราย และเปลือกหอยจำนวนมากทำให้เชื่อกันว่าในยุคดึกดำบรรพ์ผาแต้มเคยเป็นเขตทะเลมาก่อน ลานหินแตก ถ้ำมืดที่ภายในถ้ำค้นพบพระพุทธรูปแกะสลักมากมาย น้ำตกอีกหลายแห่ง ถ้ำและภูผาอื่นๆ
ในเขตอุทยานฯ และยังเป็นแหล่งที่อยู่อาศัยของปลาและนกหลายพันธุ์รวมไปถึงสัตว์ป่าขนาดเล็กต่างๆ อีกด้วย
รู้จักกันในอีกชื่อ คือ เขื่อนเชี่ยวหลาน (เขื่อนรัชชประภา) เขาสกแบ่งเป็น 2 ส่วนหลักๆ คือ ส่วนที่ติดกับเขื่อน เป็นภูเขาหินปูนกลางเขื่อน สมญานาม “กุ้ยหลินเมืองไทย” มีจุดท่องเที่ยวยอดนิยม เช่น ถ้ำปะการัง ถ้ำน้ำทะลุ เขาสามเกลอ และส่วนของป่าไม้สมบูรณ์
มีสัตว์ป่าอาศัยอยู่มากมาย และยังเป็นที่ค้นพบพันธุ์ไม้หายาก เช่น ปาล์มขาวและบัวผุด และเป็นแหล่งอาศัยของสัตว์หายากอีกด้วยเช่น กบทูดและปลามังกร นอกจากนี้ก็ยังมีน้ำตกและถ้ำหลายแห่งกระจายอยู่ในบริเวณเขาสก เหมาะแก่การเที่ยวทั้งแบบเดินป่า ศึกษาธรรมชาติ ชมนก หรือจะพายเรือคายัค ล่องแก่ง ล่องเรือชมวิว ชมทะเลหมอก และนอนแพ
Everest เป็นยอดเขาหนึ่งในเทือกเขาหิมาลัยและเป็นยอดเขาที่สูงที่สุดในโลก โดยนับตั้งแต่อดีตถึงปัจจุบัน มีนักปีนเขาจบชีวิตลงที่นี่กว่า 200 รายแล้ว
รวมทั้งมีไม่น้อยที่พยายามปีนแต่ก็ไปไม่ถึงยอดจนต้องถอดใจ ทุกวันนี้ด้วยความก้าวหน้าทำให้มีผู้พิชิตยอดเขานี้ได้มากขึ้น มันจึงไม่น่ากลัวเหมือนในอดีต
อีกทั้งยังคงเป็นความฝันสำหรับนักปีนเขาจากทั่วโลกที่อยากจะเป็น ผู้พิชิตยอดเขาที่สูงที่สุดในโลก
The Matterhorn เป็นหนึ่งในยอดเขาที่อันตรายในเทือกเขา Alps เมื่อปี 1857 ได้มีกลุ่มคนริเริ่มอยากลองพิชิตยอดเขานี้
แต่เรื่องก็จบลงอย่างน่าเศร้า เพราะ 4 คนในคณะต้องสังเวยชีวิตที่นี่ และต่อมาก็ยังมีนักปีนเขาจบชีวิตลงอีกเรื่อยๆ ทำให้อัตราการตายสูงเป็นอันดับต้นๆ เพราะด้วยรูปทรงคล้ายปีระมิดทำให้เกิดความชันอย่างน่ากลัว
Mount Vinson เป็นยอดเขาที่สูงที่สุดในทวีปแอนตาร์กติกา ถูกค้นพบครั้งแรกในปี 1958 และถึงแม้จนถึงปัจจุบันจะมีนักปีนเขาราว 1,400 คน สามารถพิชิตยอดเขานี้ได้สำเร็จแล้ว
แต่ถึงอย่างนั้นมันก็ไม่ใช่เรื่องง่ายๆ เลยทีเดียว เพราะตำแหน่งที่ตั้งของมันซึ่งอยู่ในทวีปที่ปกคลุมไปด้วยหิมะ น้ำแข็ง และห่างไกล ทำให้มันเป็นหนึ่งในภูเขาที่ยากที่สุดก็ว่าได้
Mount Fitz Roy ถึงแม้มันจะไม่ได้สูงเสียดฟ้า ทว่าในแต่ละปีแทบจะไม่มีใครไปถึงยอดเขาได้สำเร็จ หรือบางปีไม่มีเลยด้วยซ้ำ
ซึ่งสาเหตุเพราะมันเป็นผาหินแกรนิตสูงชันสุดอันตรายกว่าที่ไหนๆ นั่นเอง
Kangchenjunga เป็นยอดเขาหนึ่งในเทือกเขาหิมาลัยและสูงเป็นอันดับ 3 ของโลก
ถึงแม้ปัจจุบันจะมีเทคโนโลยีช่วยในการปีนเขาที่ทันสมัยและก้าวหน้า แต่อัตราการตายจากการพยายามปีนยอดเขาแห่งนี้ก็ยังคงสูงอยู่เหมือนเดิม โดยเฉลี่ยอยู่ที่ 1 ต่อ 5 เลยทีเดียว
ทั้งนี้เพราะหิมะถล่มและอากาศเลวร้ายบนเขาที่เกิดขึ้นอยู่ตลอดเวลา
Nanga Parbat เป็นยอดเขาหนึ่งในเทือกเขาหิมาลัยและสูงเป็นอันดับ 9 ของโลก ด้วยความหฤโหดทำให้นักปีนเขามากมายต่างก็ต้องล้มเหลวและเอาชีวิตมาทิ้งที่นี่
อีกทั้งยอดเขาแห่งนี้หากเป็นในหน้าหนาว ยังไม่เคยมีใครพิชิตมันได้เลยแม้แต่คนเดียว
Mont Blanc เป็นหนึ่งในยอดเขาที่สูงที่สุดในเทือกเขา Alps ซึ่งสูงที่สุดในทวีปยุโรป มันขึ้นชื่อในเรื่องทิวทัศน์ที่สวยงามชวนหลงไหลและเหมาะสำหรับการเล่นสกี
แต่มันก็เป็นต้นเหตุให้หลายคนต้องมาจบชีวิตลงที่นี่ แต่ถึงอย่างนั้นมันก็ไม่ได้เป็นอุปสรรคให้คนกล้าที่อยากจะไปเสี่ยงที่ภูเขา นี้น้อยลงเลยสักนิด
K2 มีความสูงเป็นอันดับ 2 ของโลก รองมาจาก Everest และมันมีอัตราการตายมากเป็นอันดับ 2 ของโลกด้วย
K2 ก็ยังเป็นหนึ่งในยอดเขาที่ไม่เคยมีใครพิชิตมันในหน้าหนาวได้เลย เช่นเดียวกับ Nanga Parbat มันจึงได้ฉายาว่า “Savage Mountain” หรือ ภูเขาแห่งความโหดร้ายทารุณ
แม้บางครั้งจะมีผู้ปีนไปจนถึงยอดเขาได้ แต่ก็ต้องสังเวยชีวิตจากลมพายุหิมะที่พัดกระหน่ำอย่างรุนแรงนั่นเอง
Annapurna เป็นภูเขาที่มีอัตราการตายมากที่สุดในโลก โดยในจำนวนนักปีนเขาทั้งหมด 157 คน มีถึง 60 คนที่ต้องมาจบที่นี่ หรือสูงถึง 38% ของผู้ท้าทายทั้งหมด ทำให้มันเป็นภูเขาที่ยากแก่การพิชิตแห่งหนึ่งของโลก
แต่กระนั้นในปี 1987 มีนักปีนเขาคู่หนึ่งพิชิตมันลงได้ท่ามกลางความหนาวเหน็บในฤดูหนาวได้เป็น ครั้งแรก
Eiger ถึงแม้มันจะไม่ได้สูงเสียดฟ้าอย่างใครเขา ทว่ามันก็จัดเป็นยอดเขาที่อันตรายที่สุด โดยตั้งอยู่ในเทือกเขา Alps
ถูกค้นพบเมื่อปี 1858 แต่ก็ยังไม่มีใครสามารถพิชิตยอดมันได้ซักที ถึงแม้จะมีนักปีนเขาพากันไปท้าทายความสูงของมัน แต่ก็ต้องจบชีวิตลงถึง 64 คน
จนกระทั่ง วันที่ 24 กรกฎาคม ค.ศ. 1938 หรือ 80 ปีต่อมา จึงมีผู้สามารถพิชิตมันลงได้ในที่สุด
วันที่ 11  ธันวาคม ของทุกปี คือวันภูเขาโลก (International Mountain Day) ซึ่งเป็นวันที่องค์การสหประชาชาติกำหนดขึ้นเพื่อสร้างการตระหนักรู้ถึงความสำคัญของภูเขาต่อสิ่งมีชีวิตและสิ่งแวดล้อม
สุดยอดภูเขานิวซีแลนด์ ที่ต้องไปเห็นด้วยตา
เรามาดูกันว่าประเทศที่ขึ้นชื่อเรื่องธรรมชาติที่งดงามและความเอาใจใส่เรื่องสิ่งแวดล้อมอย่างนิวซีแลนด์ มีภูเขาที่งดงามและสามารถสัมผัสได้อย่างใกล้ชิดที่ไหนบ้างที่นักท่องเที่ยวควรต้องไปเห็นด้วยตาสักครั้ง
ภูเขาไฟทารานากิ (Mount Taranaki) นักท่องเที่ยวไม่ควรพลาดการไปเยือนภูเขาทารานากิด้วยประการทั้งปวง
ภูเขาไฟทรงกรวยสวยงามลูกนี้ยืนเด่นอยู่ในอุทยานแห่งชาติ Egmont ในภูมิภาคทารานากิ บนเกาะเหนือของนิวซีแลนด์ ภูมิภาคทารานากิยังได้รับการจัดอันดับโดยคู่มือนำเที่ยวโลนลีแพลนเน็ต Best in Travel 2017 ให้เป็นภูมิภาคที่น่าไปเที่ยวมากที่สุดเป็นอันดับสอง
ภูเขาลูกนี้เปรียบเสมือนเพชรเม็ดงามบนเส้นขอบฟ้าของภูมิภาคแห่งนี้ นักท่องเที่ยวสามารถสัมผัสเขาลูกนี้อย่างใกล้ชิดได้โดยการเดินเขาบนเส้นทาง Taranaki Pouakaki Crossing
เอารังกิ เม้าท์คุก เป็นส่วนหนึ่งของเทือกเขาแอลป์ตอนใต้
โดยมีภูเขาที่มียอดสูงสุดในนิวซีแลนด์คือเม้าท์คุกนั่นเอง ภูเขาลูกนี้มีความสูง 3,724 เมตร
ตั้งอยู่ห่างจากเมืองไคร้สเชิร์ชเพียงขับรถราว 4 ชั่วโมง และตั้งอยู่ภายใน International Dark Sky Reserve ซึ่งเป็นพื้นที่ดูดาวที่ชมท้องฟ้ายามค่ำคืนได้อย่างชัดเจนที่สุดแห่งหนึ่งของโลก
นักท่องเที่ยวสามารถเข้าใกล้ยอดเม้าท์คุกได้ด้วยการนั่งเฮลิคอปเตอร์ชมวิวของบริษัท Air Safaris ซึ่งเริ่มต้นการบินจากเมืองใกล้เคียง อาทิ เทคาโป ฟรานโจเซฟ และเกลนแทนเนอร์
อุทยานแห่งชาติตองการิโรได้รับการจดทะเบียนโดยองค์การยูเนสโกให้เป็นมรดกโลกทางวัฒนธรรมและทางธรรมชาติ และที่นี่เองเป็นที่ตั้งของภูเขาไฟอันทรงพลังสามลูก ได้แก่ ภูเขาไฟรัวเปฮู ภูเขาไฟงาอูรูฮอเอ และภูเขาไฟตองการิโร
นักท่องเที่ยวสามารถสัมผัสความงามของภูเขาไฟทั้งสามลูกได้อย่างใกล้ชิดโดยการเดินบนเส้นทางเลื่องชื่อ Tongariro Alpine Crossing ซึ่งมีระยะทางประมาณ 20 กิโลเมตร ใช้เวลาเดินไปกลับภายในหนึ่งวัน
อุทยานแห่งชาติตองการิโรเคยได้เข้าฉากเป็นดินแดนมอร์ดอร์และเม้าท์ดูม ในภาพยนต์เรื่องเดอะลอร์ดออฟเดอะริงส์
ด้วยความสูง 3,033 เมตร ทำให้เม้าท์แอสปายริ่งเป็นภูเขาไฟที่สูงที่สุดอันดับสองรองจากเม้าท์คุก นักท่องเที่ยวสามารถเยี่ยมเยือนเม้าท์แอสปายริ่งโดยเริ่มต้นการเดินทางจากเมืองวานากา (Wanaka)
ซึ่งเป็นเมืองท่องเที่ยวขนาดกะทัดรัดริมทะเลสาบ ตั้งอยู่ห่างจากเมืองควีนส์ทาวน์เพียงขับรถ 1 ชั่วโมง นอกจากนี้ยังมีบริการนั่งเฮลิคอปเตอร์ชมวิวโดย Aspiring Helicopters
ยอดเขาไมเทอร์หรือไมเทอร์พีค ตั้งตระหง่านเหนือพื้นน้ำอันสงบของมิลฟอร์ดซาวน์ (Milford Sound) ซึ่งเป็นสถานที่ท่องเที่ยวที่ได้รับความนิยมสูงสุดแห่งหนึ่งของนิวซีแลนด์
โดย รัดยาร์ด คิปลิ่ง กวีและนักเขียนชื่อดังชาวอังกฤษ เคยตั้งฉายาให้มิลฟอร์ดซาวน์ว่าเป็นสิ่งมหัศจรรย์อันดับแปดของโลก หากอยากเห็นยอดเขาไมเทอร์ด้วยตา นักท่องเที่ยวสามารถใช้บริการล่องเรือเพื่อเข้าชมมิลฟอร์ดซาวน์ แบบไปกลับหรือแบบค้างคืน
ซึ่งการล่องเรือทั้งสองแบบต่างนำนักท่องเที่ยวไปชมกับความสวยงามของยอดเขาที่เป็นสัญลักษณ์แห่งมิลฟอร์ดซาวน์
ทาคุมิต้องขับรถข้ามภูเขาอากินะทุกเช้า ทุกวันในขณะที่ขับรถส่งของ ทาคุมิ พยายามที่จะขับให้เร็วที่สุดเพื่อจะได้รีบกลับบ้านมานอน